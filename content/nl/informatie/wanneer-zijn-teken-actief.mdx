---
title: Informatie over teken
cover: ./images/teken-cover-2.jpg
coverImageYPosition: 30%

previousPageURL: /informatie/het-gedrag-van-de-teek
previousPageTitle: Het gedrag van de schapenteek
previousPageDescription: Harde teken, zoals de schapenteek, voeden ...

nextPageURL: /informatie/hoeveel-teken-zijn-besmet
nextPageTitle: Hoeveel teken zijn besmet?
nextPageDescription: In Nederland is gemiddeld één op de vijf teken ...

overviewPageKey: 'teken'
---

## Wanneer zijn teken actief?

Teken kunnen het hele jaar actief zijn als de temperatuur hoog genoeg is. In onderstaande figuur is te zien wanneer en hoeveel teken waargenomen worden. Daarbij wordt onderscheid gemaakt in de drie levensfasen die teken doormaken: larven, nimfen en volwassen vrouwtjes teken (volwassen mannetjes bijten niet).

<figure className="article-figure">
  <img src="./images/Tekenaantallen.jpeg" alt="Grafiek met aantallen gevangen teken (larven, nimfen en volwassen vrouwtjes) door de jaren heen 2006-2010"/>
  <figcaption>Gemiddeld aantal larven, nimfen en volwassen vrouwtjes per maand op 12 Natuurkalender locaties in de periode juli 2006 tot en met december 2011 (Bron: De Natuurkalender)</figcaption>
</figure>


Normaal gesproken begint het aantal actieve teken in de loop van maart te stijgen. In de periode april tot en met september worden de hoogste aantallen nimfen waargenomen, met de hoogste aantallen meestal in het voorjaar. Het aantal larven loopt ook in april sterk op. Het hoogste aantal larven wordt in de periode juni tot en met september waargenomen.



<figure className="article-figure">
  <img src="./images/tekenbeetmeldingen-tr.png" alt="Grafiek van het gemiddelde aantal tekenbeetmeldingen per maand sinds de start van Tekenradar.nl in 2012."/>
  <figcaption>Het percentage van het totaal aantal tekenbeten dat maandelijks doorgegeven is via Tekenradar.nl. Het aantal tekenbeetmeldingen piekt jaarlijks meestal in juni en juli, waarin gemiddeld 50% van het aantal meldingen van het hele jaar gedaan worden.</figcaption>
</figure>


Ongeveer 50 procent van alle tekenbeten wordt in juni en juli opgelopen (zie bovenstaande figuur). Dat blijkt uit de tekenbeetmeldingen op Tekenradar.nl sinds 2012. Deze cijfers zijn enigszins vertekend. Midden in de zomer is er een hogere media-aandacht voor het onderwerp. Het algemene seizoensverloop van het aantal teken komt echter goed overeen met de tekenvangsten.
