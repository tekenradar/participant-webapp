---
title: Ziekte van Lyme
cover: ./images/waar-leven-teken.jpg
coverImageYPosition: 30%

previousPageURL: /informatie/welke-behandeling-of-antibiotica-worden-gegeven-bij-lyme
previousPageTitle: Welke behandeling of antibiotica worden gegeven bij Lyme?
previousPageDescription: Als je klachten hebt die kunnen passen bij de ...

nextPageURL: /informatie/hoe-lyme-voorkomen
nextPageTitle: Hoe Lyme voorkomen?
nextPageDescription: Het is verstandig om, nadat je in het groen bent geweest, je lichaam en dat van ...

overviewPageKey: 'lyme'
---

## Wie loopt extra risico om besmet te raken?

Iedereen kan via een tekenbeet besmet raken met de lymebacterie en de ziekte van Lyme krijgen. Mensen die voor hun werk veel in het groen zijn zoals boswachters of hoveniers en militairen, lopen meer risico op tekenbeten. Er zijn arbo-richtlijnen die aangeven hoe werknemers zich kunnen beschermen tegen tekenbeten. Andere groepen die meer kans hebben op een tekenbeet zijn mensen die veel recreÃ«ren in het groen (zoals wandelaars en kampeerders) en kinderen (door buitenspelen).

## Zijn kinderen extra kwetsbaar?
Kinderen spelen vaak in het groen en gaan bij wandelingen makkelijk van de paden af. Daardoor lopen ze een grotere kans op een tekenbeet. Bij kinderen komen tekenbeten ook vaak voor achter de oren en rond de haargrens in de nek. Controleer bij kinderen goed op die plaatsen.

## Kan de ziekte van Lyme ook een beroepsziekte zijn?
Ja, dat kan als de ziekte tijdens het werk opgelopen is. Die kans is aanwezig als je tijdens je werk vaak in een tekenrijke omgeving verblijft en daar gebeten wordt, of als je intensief contact heeft met dieren die teken bij zich kunnen dragen. Als je in het groen werkt zorgt de werkgever voor informatie en voor beschermende maatregelen. Je moet je als werknemer aan de voorgeschreven regels houden en de gegeven beschermingsmiddelen ook gebruiken. Meer informatie vind je op https://www.beroepsziekten.nl en https://www.kiza.nl.

Het RIVM heeft hierover een rapport geschreven waarin ook de resultaten van Tekenradar.nl zijn gebruikt. Dit rapport vind je [hier](/informatie/lyme-en-werk).
