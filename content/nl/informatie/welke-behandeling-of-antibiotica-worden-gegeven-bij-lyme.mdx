---
title: Ziekte van Lyme
cover: ./images/waar-leven-teken.jpg
coverImageYPosition: 30%

previousPageURL: /informatie/lyme-zonder-tekenbeet
previousPageTitle: Lyme zonder tekenbeet?
previousPageDescription: Niet alle mensen die de ziekte van Lyme hebben, hebben eerst een tekenbeet ...

nextPageURL: /informatie/wie-loopt-extra-risico-op-lyme
nextPageTitle: Wie loopt extra risico om besmet te raken?"
nextPageDescription: Iedereen kan via een tekenbeet besmet ...

overviewPageKey: 'lyme'
---

## Welke behandeling of antibiotica worden gegeven bij Lyme?
Bij klachten die passen bij de ziekte van Lyme kun je worden behandeld met antibiotica. Een behandeling met antibiotica kan de bestaande klachten verhelpen en voorkomt dat er meer klachten van Lyme ontstaan. Bij late behandeling kunnen mensen soms blijvende schade aan gewrichten of zenuwstelsel houden.

## Hoe worden kinderen en volwassenen met de ziekte van Lyme behandeld?
Kinderen en volwassenen met de ziekte van Lyme krijgen een behandeling met antibiotica. Soms krijgen jonge kinderen een ander type antibioticum dan volwassenen en in een andere dosering. Het type antibioticum, de dosering en de duur van de behandeling hangen af van het soort klachten en hoe lang deze klachten bestaan.

De meeste kinderen en volwassenen genezen volledig na behandeling voor de ziekte van Lyme. Helaas houdt een klein deel van de kinderen en volwassenen klachten na behandeling, zoals vermoeidheid, gewrichtspijn en spierpijn. Tot nu toe is niet goed bekend waarom mensen deze klachten houden. Ook is nog niet bekend of er verschillen zijn tussen volwassenen en kinderen. Om dit te onderzoeken loopt het [LymeProspect onderzoek](/onderzoek/lymeProspect).
