---
title: Over het zelftest-onderzoek
---

## Het onderzoek
In het najaar van 2022 (op 3 oktober 2022) is Infectieradar uitgebreid met een zelftest-onderzoek. Doel van het onderzoek is om nog beter inzicht te krijgen in het aantal besmettingen van virussen en welke invloed dat heeft op de gezondheid van mensen in Nederland. We komen zo ook meer te weten over de luchtwegklachten waarvoor mensen niet naar de huisarts of het ziekenhuis gaan. Deelnemers aan dit onderzoek kan worden gevraagd om een neus- en keelmonster af te nemen als zij een corona zelftest hebben gedaan. Het RIVM onderzoekt of dit monster het coronavirus, een influenzavirus of een verkoudheidsvirus bevat. Daarmee is dit onderzoek een goede aanvulling op al bestaande onderzoeken.

## Meedoen
Naast de persoonlijk uitgenodigde deelnemers kunnen ook de huidige deelnemers van Infectieradar meedoen aan het onderzoek. En we zoeken nog steeds deelnemers voor dit laagdrempelige onderzoek. Meldt u [hier](/doemee) aan.

## Hoe werkt het?
Na aanmelding krijgen de deelnemers drie corona zelftesten en een afnameset voor een neus- en keelmonster binnen drie weken toegestuurd.

Bij klachten die mogelijk passen bij corona of bij een andere luchtweginfectie, doe je een corona zelftest. Wekelijks wordt aan een aantal deelnemers gevraagd die zulke klachten hebben om ook een neus- en keelmonster af te nemen (uitleg in de video hieronder). Bij het RIVM wordt het neus- en keelmonster verwerkt om te bepalen of deze positief of negatief is voor corona. Het kan ook zijn dat de klachten veroorzaakt worden door een influenzavirus of een verkoudheidsvirus.

Het resultaat van het neus- en keelmonster wordt na twee weken teruggekoppeld aan de deelnemer. Dit is geen officiÃ«le medische uitslag. Op termijn worden ook de resultaten van dit onderzoek gepubliceerd. Uiteraard zijn deze niet herleidbaar naar individuele personen.

## Video

Hieronder staat een filmpje met uitleg over het zelftest-onderzoek, het zelftest-pakket en de afname van het neus- en keelmonster.

<video controls="controls" width="100%" poster="https://www.rovid.nl/rivm/aco/2022/rivm-aco-20221007-id1s866uo-still-middel.jpg">
    <source src="https://www.rovid.nl/rivm/aco/2022/rivm-aco-20221007-id1s866uo-web-hd.mp4" type="video/mp4" />
    <source src="https://www.rovid.nl/rivm/aco/2022/rivm-aco-20221007-id1s866uo-web.webm" type="video/webm" />
    <source src="https://www.rovid.nl/rivm/aco/2022/rivm-aco-20221007-id1s866uo-bron.mxf" type="video/mxf" />
    Uw browser ondersteunt het video-element niet.
</video>



