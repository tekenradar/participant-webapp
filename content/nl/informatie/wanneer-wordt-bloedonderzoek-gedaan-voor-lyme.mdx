---
title: Ziekte van Lyme
cover: ./images/waar-leven-teken.jpg
coverImageYPosition: 30%

previousPageURL: /informatie/hoe-lyme-voorkomen
previousPageTitle: Hoe Lyme voorkomen?
previousPageDescription: Het is verstandig om, nadat je in het groen bent geweest, je lichaam en dat ...

nextPageURL: /informatie/aanvullende-informatie
nextPageTitle: Meer weten over tekenbeten en de ziekte van Lyme?
nextPageDescription: Je kunt hier meer bronnen vinden.

overviewPageKey: 'lyme'
---

## Wanneer wordt bloedonderzoek gedaan voor Lyme?

Antistoffen tegen lymeziekte zijn gemiddeld pas zes tot acht weken na de infectie meetbaar in het bloed. Aan het begin van de infectie is de uitslag van een bloedonderzoek dus nog niet betrouwbaar. Daarom krijg je bij een rode ring of vlek op de plek van de tekenbeet ([erythema migrans](/informatie/erythema-migrans)) meestal geen bloedonderzoek. De infectie duurt dan meestal nog niet lang genoeg om betrouwbaar te kunnen testen. Vaak zal de huisarts dan meteen behandelen.

Bij langer bestaande klachten die mogelijk door Lyme komen, kan wel een antistoftest gedaan worden. De uitslag van de antistoftest wordt betrouwbaarder als de klachten langer bestaan. Als er een verdenking is op Lyme neuroborreliose, dan kan het nodig zijn om een ruggenprik te doen. Met een ruggenprik wordt ook het hersenvocht onderzocht.
