---
title: Over Infectieradar
cover: about_cover.jpg
coverImageYPosition: 20%
---

## Wat onderzoekt Infectieradar?
Infectieradar onderzoekt of we in Nederland klachten hebben zoals koorts, loopneus, of diarree. Door deze klachten te verzamelen zien we een mogelijke opleving van een virus of andere infectie snel. We combineren dit met andere gegevens om een zo goed mogelijk beeld te krijgen van de verspreiding van infectieziekten.

## Hoe werkt Infectieradar?
In Nederland kan iedereen meedoen aan Infectieradar. Als u zich aanmeldt krijgt u elke week een vragenlijst via de e-mail, waarin u aangeeft welke klachten u heeft gehad. Ook als u geen klachten had is het invullen van de vragenlijst van belang. Het invullen van de vragenlijst kost maximaal 3 minuten tijd. We vinden het fijn als u meedoet, want hoe meer mensen in Nederland meedoen, hoe beter beeld we hebben.

Meedoen is makkelijk. [**Klik hier om u aan te melden**](/doemee) en maak daarna uw profiel aan. De eerste keer vragen wij u om een uitgebreide vragenlijst in te vullen over uw achtergrond. Daarna vragen we elke week via e-mail of u ook klachten heeft gehad.

<video controls="controls" width="100%" poster="https://www.rovid.nl/rivm/aco/2024/rivm-aco-20240807-idljgf0ar-still-middel.jpg">
    <source src="https://www.rovid.nl/rivm/aco/2024/rivm-aco-20240807-idljgf0ar-web-hd.mp4" type="video/mp4" />
    <source src="https://www.rovid.nl/rivm/aco/2024/rivm-aco-20240807-idljgf0ar-ondertiteling.srt" kind="subtitles" srcLang="nl" label="Nederlands" />
    <source src="https://www.rovid.nl/rivm/aco/2024/rivm-aco-20240807-idljgf0ar-tekst.txt" kind="metadata" />
    Uw browser ondersteunt het video-element niet.
</video>

## Deelnemen aan het zelftestonderzoek
Sinds 2022 is Infectieradar uitgebreid met een [**zelftestonderzoek**](https://infectieradar.nl/informatie/about-selfteststudy). Dit onderzoek gaat speciaal over luchtweginfecties. U meldt zich hiervoor apart aan wanneer u mee gaat doen met Infectieradar.

## Hoe werkt het zelftestonderzoek?
* Na aanmelding krijgt u drie corona zelftesten en een afnameset voor een neus- en keelmonsters. Deze ontvangt u binnen drie weken.
* Bij klachten die mogelijk passen bij een luchtweginfectie doet u een corona zelftest.
* Elke week vragen we een aantal deelnemers met luchtwegklachten om een neus- en keelmonster af te nemen en naar het RIVM te sturen. Uitleg ziet u in de video hieronder.
* Bij het RIVM onderzoeken we het neus- en keelmonster op het coronavirus, het griepvirus of een verkoudheidsvirus. Daarmee is dit onderzoek een goede aanvulling op andere onderzoeken.
* Het resultaat van het neus- en keelmonster krijgt de deelnemer na twee weken. Dit is geen officiële medische uitslag.

## Deelname van kinderen
Om inzicht te krijgen in klachten bij kinderen is het mogelijk om ook hun klachten door te geven. Dit doet u door een extra profiel aan te maken in de instellingen. Kinderen kunnen niet mee doen aan het zelftestonderzoek van Infectieradar.

## Wat doen we met de resultaten?
Het RIVM gebruikt de kennis en informatie van Infectieradar voor wetenschappelijk onderzoek naar de verspreiding van virussen en infectieziekten. De resultaten publiceren we ook op onze [website](https://infectieradar.nl/results), en op de [RIVM website over luchtwegklachten](https://www.rivm.nl/luchtweginfecties/actuele-cijfers). Natuurlijk zijn deze resultaten niet terug te leiden naar personen.

Infectieradar is een onderdeel van [Influenzanet](http://www.influenzanet.info). Dit is een Europese samenwerking tussen het RIVM en verschillende Europese universiteiten en overheden. Het doel van deze samenwerking is om de klachten van infecties bij mensen in Europa te volgen en in kaart te brengen. 

***

## Video over het zelftestonderzoek

Hieronder staat een filmpje met uitleg over het zelftestonderzoek, het zelftestpakket en de afname van het neus- en keelmonster voor het RIVM.

<video controls="controls" width="100%" poster="https://www.rovid.nl/rivm/aco/2022/rivm-aco-20221007-id1s866uo-still-middel.jpg">
    <source src="https://www.rovid.nl/rivm/aco/2022/rivm-aco-20221007-id1s866uo-web-hd.mp4" type="video/mp4" />
    <source src="https://www.rovid.nl/rivm/aco/2022/rivm-aco-20221007-id1s866uo-web.webm" type="video/webm" />
    <source src="https://www.rovid.nl/rivm/aco/2022/rivm-aco-20221007-id1s866uo-bron.mxf" type="video/mxf" />
    Uw browser ondersteunt het video-element niet.
</video>
