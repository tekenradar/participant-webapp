---
title: Tekenradar-vragenlijstonderzoek
cover: ./images/waar-leven-teken.jpg
coverImageYPosition: 20%

previousPageURL: /onderzoek/pandora
previousPageTitle: Pandora onderzoek
previousPageDescription: Naast de lymebacterie zitten er vaak ook andere ...

nextPageURL: /onderzoek/lymeProspect
nextPageTitle: LymeProspect onderzoek
nextPageDescription: Sommige mensen houden klachten nadat ...
---
## Tekenradar-vragenlijstonderzoek, nu ook met wekelijks aantal tekenbeten
Hoeveel meldingen van tekenbeten en lymeziekte zijn er? Welke gevolgen hebben tekenbeten en lymeziekte voor de gezondheid? Waar in Nederland komen deze tekenbeten en lymeziekte voor? Dit kunnen we te weten komen via het Tekenradar-vragenlijstonderzoek.
De uitkomsten van het onderzoek brengen we in kaart en delen we met het publiek.

Iedereen kan een melding doen op Tekenradar.nl! Op die manier kun je meedoen aan het Tekenradar-vragenlijstonderzoek. Hoe gaat het onderzoek in zâ€™n werk?

Het onderzoek bestaat uit twee delen, waaraan je ook tegelijk kunt meedoen:

#### Melden van een tekenbeet of ziekte van Lyme
Hieraan kun je meedoen als je een tekenbeet hebt gehad, of de ziekte van Lyme. Dit kun je melden via de meldknoppen op Tekenradar.nl.
-	Je krijgt dan, na de meldvragenlijst, elke 3 maanden een uitnodiging om een nieuwe vervolgvragenlijst in te vullen over je gezondheid.
- Na 12 maanden ontvang je geen vervolgvragenlijsten meer.
- Om mee te doen aan dit deel van het Tekenradar-vragenlijstonderzoek is een account op Tekenradar.nl nodig.
-	Je kunt ook apart toestemming geven om uitgenodigd te worden voor aanvullend onderzoek, soms ook met bloedafname. Mocht er in de toekomst een passend onderzoek zijn, nemen we contact op met meer informatie over het onderzoek. Daarna kun je besluiten om mee te doen of niet.

#### Wekelijks aantal tekenbeten doorgeven
Als je wilt, kun je ons nu elke week doorgeven of je tekenbeten hebt gehad. Daarvoor kun je je aanmelden via de aanmeldknop op Tekenradar.nl.
-	Je krijgt dan elke week een uitnodiging om aan te geven of je tekenbeten hebt gehad.
- Het is ook heel nuttig om door te geven als je GEEN tekenbeten hebt gehad. Zo komen te weten wanneer de kans op tekenbeten hoog of juist laag is.
- Om mee te doen aan dit deel van het Tekenradar-vragenlijstonderzoek is een account op Tekenradar.nl nodig.


[Wageningen University](/informatie/partners/wageningen-university) en het [RIVM](/informatie/partners/rivm) voeren het Tekenradar-vragenlijstonderzoek uit. Het onderzoek is mede mogelijk gemaakt door het Nederlands Lymeziekte-expertisecentrum (NLe).
<br></br>
Wil je meer weten over het onderzoek en privacy? Bekijk dan de [privacyverklaring van Tekenradar](/privacy).
