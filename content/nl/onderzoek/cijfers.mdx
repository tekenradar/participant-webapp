---
title: Resultaten
cover: ./images/waar-leven-teken.jpg
coverImageYPosition: 20%

previousPageURL: /onderzoek/publicaties
previousPageTitle: Publicaties onderzoeksresultaten
previousPageDescription: In 2013 kon met teken verkregen via Tekenradar.nl een snelle inventarisatie plaatsvinden van de populatie blootstelling aan ...

---

## Cijfers en onderzoeksresultaten

Sinds de start van Tekenradar.nl in 2012 zijn meer dan 60 duizend tekenbeten gemeld, met elk jaar tussen de 7 en 10 duizend tekenbeetmeldingen. Meer dan 40.000 mensen hebben een account aangemaakt om tekenbeten en Lyme te kunnen melden en onderzoeksvragenlijsten in te kunnen vullen.


<figure className="article-figure">
  <img src="./images/tekenbeetmeldingen-tr.png" alt="Grafiek van het gemiddelde aantal tekenbeetmeldingen per maand sinds de start van Tekenradar.nl in 2012." />
  <figcaption>Het aantal tekenbeetmeldingen piekt jaarlijks meestal in juni en juli, met gemiddeld 50% van het aantal meldingen per jaar.</figcaption>
</figure>
Er is een duidelijke invloed van het tekenseizoen op het aantal meldingen, waarbij in juni en juli het aantal tekenbeetmeldingen meestal het hoogst is, met gemiddeld ongeveer 50% van de jaarlijkse tekenbeetmeldingen (zie grafiek). Daarnaast is de belangstelling voor de site ook van invloed op het aantal meldingen, bijvoorbeeld op momenten dat de media aandacht geven aan teken en Lyme, of Tekenradar.nl.

<figure className="article-figure">
  <img src="./images/tekenbeeten-km.png" alt="Kaart van Nederland met het aantal tekenbeetmeldingen per vierkante kilometer via Tekenradar.nl" />
  <figcaption>De tekenbeetmeldingen via Tekenradar.nl laten ook geografisch relatieve verschillen zien in tekenbeetdichtheid.</figcaption>
</figure>

Geografisch laten de tekenbeetmeldingen op Tekenradar.nl zien waar in Nederland de grootste tekenbeetdichtheid is (zie kaart). Dat wil niet zeggen dat op plekken waar de tekenbeetdichtheid laag is geen teken zitten: het kan ook zijn dat daar geen of nauwelijks mensen komen.
